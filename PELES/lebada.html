<!doctype html>
<html>
<head>
<meta charset="utf-8">
<meta name="viewport" content="width=device-width, initial-scale=1">
<link href="StyleSheet.css" rel="stylesheet" type="text/css">
<script src="Navbar-control.js"></script>
<title>Lebăda Nautilus</title>
</head>

<body>
<table id="Navbar">
  <tr>
    <td class="Btn2"><a class="button" href="acasă.html" target="iframe1">
      <button class="Btn2">Acasă</button>
      </a></td>
    <td class="Btn1"><a class="button" href="istorie.html" target="iframe1">
      <button class="Btn1">Istoria castelului Peleș</button>
      </a></td>
    <td class="Btn1"><a class="button" href="personalitati.html" target="iframe1">
      <button class="Btn1">Personalități</button>
      </a></td>
    <td class="Btn2"><a class="button" href="arta.html" target="iframe1">
      <button class="Btn2">Colecții</button>
      </a></td>
    <td class="Btn2"><a class="button" href="exploreaza.html" target="iframe1">
      <button class="Btn1">Explorează</button>
      </a></td>
    <td class="Btn1"><a class="button" href="https://librarie.peles.ro/" target="blank">
      <button class="Btn1">Librărie</button>
      </a></td>
    <td class="Btn2"><a class="button" href="contact.html" target="iframe1">
      <button class="Btn2">Contact</button>
      </a></td>
  </tr>
</table>
<div id="MainContainer">
  <div class="imgDiv"><img src="img/3d0.jpg" style="width:70%;"/></div>
  <div class="div">
    <p class="titluPar">Lebăda Nautilus</p>
    <hr>
    <div class="breakBar"></div>
    <p class="paragraf">Scoicile Nautilus pompilius, originare din Oceanul Pacific şi Indian, sunt renumite pentru frumuseţea şi raritatea lor. Indiferent dacă erau folosite în starea lor naturală sau incluse în piese minuţios lucrate, ele erau întâlnite în ,,cabinetele de rarităţi” din colecţiile private ale marii nobilimi. Cupele cu Nautilus erau populare încă de la finele secolului al XVI-lea în Germania şi mai ales Olanda, întrucât erau importate din Indonezia de către navigatorii olandezi, ei devenind astfel primii europeni care au lucrat piese de acest tip. Decoraţia cupelor cu Nautilus este strâns legată de natura marină a scoicii. De aceea personaje predominante ale ornamentaţiei sunt personaje mitologice marine, monştri marini, vegetaţie marină. <br>
      <br>
      Artiştii şi colecţionarii secolului al XVII-lea au considerat scoicile Nautilus capodopere ale naturii, motiv pentru care le-au inserat în piese cu monturi din metale preţioase, extrem de minuţios elaborate. Deseori, tocmai monturile erau cele care transformau scoicile în cupe decorative, îmbinând frumuseţea scoicii cu măiestria artistului orfevru. Acestora li se acorda o atenţie deosebită în timpul mânuirii, transportului şi altor procedee de prelucrare, principala lor menire fiind de a stârni admiraţia şi de a îmbogăţi decoraţia interioarelor nobiliare. Însăşi forma spiralată a scoicii, alcătuită din două straturi, cel interior strălucitor, perlat, cel exterior de consistenţa porţelanului permite gravarea variatelor motive decorative. Încă de la începutul prelucrării scoicii, marginea tăioasă era îndepărtată şi înlocuită cu un inel metalic fin realizat cu măiestrie. <br>
      <br>
      Rafinamentul, talentul remarcabil al meşterilor care executau obiectele din perioada Renaşterii, ce înfăţisau diverse păsări şi animale, a atras atenţia orfevrilor din secolul istorist, care le-au reprodus cu multă minuţiozitate. Creatorii s-au inspirat şi din picturile flamande ale secolului al XVII-lea, semnate de către Willem Kalf (1619-1693), Pieter Claesz (1597–1660), Pieter van Roestraten (1629-1700), renumiţi pentru tablourile cu natură statică şi contemporan secolului istorist Jean-Baptiste Robie (1821-1910), exponent al şcolii belgiene al artelor plastice. Creaţiile lor, în care se acorda o atenţie deosebită compoziţiei în ansamblu, frapează prin claritatea şi bogăţia detaliilor. Aceşti maeştri ai penelului au ştiut să scoată în evidenţă frumuseţea şi strălucirea obiectelor zugrăvite, atribuind lucrărilor o notă specifică şcolii flamanade prin modalitatea îmbinării luminii şi umbrelor. <br>
      <br>
      Pornind de la toate acestea, maeştri germani au adus arta prelucrării metalelor preţioase la o măiestrie care s-a pierdut odată cu marile conflagraţii mondiale din prima jumătate a secolului al XX-lea. <br>
      <br>
      Lebedele cu corp din scoică Nautilus au fost considerate pe bună dreptate obiecte de excepţională valoare artistică. Pe lângă atributele decorative, ele sunt înzestrate şi cu funcţionalitate, servind ca recipiente pentru păstrarea unor obiecte mici de preţ. <br>
      <br>
      Muzeul Naţional Peleş deţine în colecţia de artă decorativă câteva exemplare de excepţie din această categorie, între care o piesă din argint ciocănit, decorat cu caboşoane cu pietre semipreţioase şi scoica Nautilus înfăţişând o lebadă. Piesa este un produs german, creat în atelierul Edmund Wollenweber (1846-1889), reprezentant de frunte al orferăriei epocii istoriste. <br>
      <br>
      Suportul de formă ovală, supraînălţat, cu bordura ondulată, ornat pe cavet cu patru caboşoane circulare cu pietre semipreţioase, prezintă în uşor relief vegetaţie lacustră cu şopârle, melci şi insecte. Postamentul susţine o lebădă cu picioarele, gâtul, capul, din argint, ca de altfel şi aripile ce formează capacul prins în şarnieră. <br>
      <br>
      Corpul lebedei, din Nautilus pompilius, este susţinut de 4 benzi decupate, cu decoraţia îmbogăţită cu caboşoane circulare şi ovoidale de diferite culori. Pietrele semipreţioase dispuse pe întreaga suprafaţă a corpului, însumează 1 jasp, 1 carneol, 1 ochi de pisică, 1 jad, 1 oval şlefuit ametist, 3 corali, 3 sticle mici galbene-imitaţii citrine, 1 ochi de pisică pe cap 1 sticlă mică imitaţie amazonit, ochii din 2 sticle imitaţii almandine şi sub cioc 1 pandeloc din lapis lazuli. Partea interioară a capacului este aurită. <br>
      <br>
      Sunt evidente valenţele artistice deosebite ale acestei piese cu greutatea de 1085 grame şi titlul 800‰ argint. Lebada se distinge şi prin dimensiunile însemnate, respectiv înălţimea de 36 cm., lungimea de 31 cm. şi lăţimea de 15 cm. Postamentul ce măsoară 22.3/15 cm asigură stabilitate piesei, la care contribuie şi postura lebedei, anume capul plecat şi coada în evantai, lungimea maximă atingând 31 cm. Este evident că pe lângă talentul artistic al orfevrului, acesta era şi un fin cunoscător al ştiintelor exacte pentru a fi capabil să garanteze echilibrul diverselor obiecte din metale nobile. Artistul german a ştiut să îmbine tehnicile de prelucrare a metalului, combinând în cadrul aceleiaşi piese elementele turnate, presate, cu cele create prin ciocănire, îmbogăţind ornamentaţia cu caboşoane viu colorate, decor ajurat şi scoică. <br>
      <br>
      Rezultatul este meritoriu, piesa reuşind să se înscrie în rândul celor mai apreciate lucrări de orfevrărie din colecţia regală.<br>
      <br>
    </p>
  </div>
</div>
<div id="subsol">
  <p style="float:left;">© Muzeul Național Peleș&nbsp;&nbsp;&nbsp;</p>
  <a href="https://www.facebook.com/muzeulnationalpeles" target="_blank"><img src="img/facebook.png"/></a> <a href="https://www.instagram.com/muzeul.national.peles/" target="_blank"><img src="img/instagram.png"/></a> <a href="https://twitter.com/muzeulp" target="_blank"><img src="img/twitter.jpg"/></a> <a class="printf" onClick="window.print()" style="float:right;"><u>printați</u></a>
  <p style="float:right;">&nbsp;+40244 310 918 |&nbsp;</p>
  <p style="float:right;">peles.ro@gmail.com |</p>
</div>
</body>
</html>