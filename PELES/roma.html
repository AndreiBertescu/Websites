<!doctype html>
<html>
<head>
<meta charset="utf-8">
<meta name="viewport" content="width=device-width, initial-scale=1">
<link href="StyleSheet.css" rel="stylesheet" type="text/css">
<script src="Navbar-control.js"></script>
<title>Intrarea în Roma</title>
</head>

<body>
<table id="Navbar">
  <tr>
    <td class="Btn2"><a class="button" href="acasă.html" target="iframe1">
      <button class="Btn2">Acasă</button>
      </a></td>
    <td class="Btn1"><a class="button" href="istorie.html" target="iframe1">
      <button class="Btn1">Istoria castelului Peleș</button>
      </a></td>
    <td class="Btn1"><a class="button" href="personalitati.html" target="iframe1">
      <button class="Btn1">Personalități</button>
      </a></td>
    <td class="Btn2"><a class="button" href="arta.html" target="iframe1">
      <button class="Btn2">Colecții</button>
      </a></td>
    <td class="Btn2"><a class="button" href="exploreaza.html" target="iframe1">
      <button class="Btn1">Explorează</button>
      </a></td>
    <td class="Btn1"><a class="button" href="https://librarie.peles.ro/" target="blank">
      <button class="Btn1">Librărie</button>
      </a></td>
    <td class="Btn2"><a class="button" href="contact.html" target="iframe1">
      <button class="Btn2">Contact</button>
      </a></td>
  </tr>
</table>
<div id="MainContainer">
  <div class="imgDiv"><img src="img/3j0.jpg" style="width:40%;"/></div>
  <div class="div">
    <p class="titluPar">Intrarea triumfală în Roma a lui Vespasia și Titus</p>
    <hr>
    <div class="breakBar"></div>
    <p class="paragraf">”Intrarea triumfală în Roma a împăratului Vespasian și a lui Titus” face parte din seria de tapiserii cu subiect istoric, ”Cucerirea Iudeei de către Vespasian și Titus”. Seria, alcătuită din 6 lucrări (2 tapiserii și 4 cartoane de tapiserii), a fost executată în atelierul lui Erulo Eroli din Roma, în anul 1913. Tapiseriile fac parte din decorația parietală a coridorului Scării de onoare de la etajul întâi al castelului. <br>
      <br>
      Tema celor 6 piese, dispuse în sensul acelor de ceasornic, reprezintă evenimentele din Primul război iudeo-roman (66-73 d.Hr.), în ordine cronologică. Numită uneori Marea Revoltă a Evreilor, a fost una din cele trei revolte majore ale evreilor din provincia Iudeea împotriva Imperiului Roman. Revolta a început în anul 66, avându-și originea în tensiunile dintre greci și evreii religioși. Conflictul a luat amploare din cauza protestelor antifiscale și a atacurilor asupra cetățenilor romani. În anul 67, lui Vespasian i se  încredințează, de către împăratul Nero, sarcina de a  reprima revolta. Doi ani mai târziu este proclamat împărat, iar fiul său, Titus, este însărcinat cu preluarea comandei armatelor. În august 70, Titus cucerește Ierusalimul, și încheie în anii 72-73 războiul din Iudeea, care este reorganizată ca provincie de sine stătătoare. <br>
      <br>
      Erulo Eroli, pictor italian și creator de tapiserii, s-a născut la 27 februarie 1854 și s-a stins din viață la 13 decembrie 1916, la Roma. În tinerețe studiase artele frumoase, cu precădere pictura, la școala pontificală din Roma. În atelierul deschis de Eroli în anul 1875, pe lângă tablourile cu subiecte religioase, a început să creeze tapiserii și cartoane pregătitoare pentru tapiserii, împreună cu o serie de artiști provenind din atelierele pontificale. Va câștiga mai multe premii din partea Ministerului Instrucțiunii Publice din Italia pentru operele create în timpul studiilor. <br>
      <br>
      De-a lungul anilor de studii, Eroli se specializează din ce în ce mai mult în tehnica tapiseriei. Participă frecvent la numeroase expoziții naționale și internaționale, soldate cu premii de o importanță semnificativă. Lucrările lui vor fi achiziționate de colecționari particulari, precum și de muzee din țara natală. <br>
      <br>
      Va participa, în anul 1883, la Expoziția de Belle Arte de la Roma, fiind prima apariție importantă din viața sa profesională. Câțiva ani mai târziu, în 1887, va fi premiat cu medalia de argint pentru tapiseria expusă la Muzeul de Artă Industrială din Roma. <br>
      <br>
      Activitatea lui Eroli era foarte bogată şi variată, se extindea pe mai multe domenii. S-a implicat în diferite organizaţii artistice, precum cea a acuareliştilor, a cărui preşedinte a fost între anii 1907 și 1911. În anul 1892, devine membru al Asociaţiei Artistice Internaţionale, iar în anul 1903 se numără printre membrii fondatori ai Uniunii Artiştilor italieni. <br>
      <br>
      Erulo Eroli lucrează ca pictor, dar îşi intensifică activitatea în domeniul tapiseriei, prin recuperarea unor procedee tradiţionale de creare a unor cartoane pregătitoare pentru execuţia tapiseriilor. Începând cu anul 1900, primeşte comenzi de anvergură în domeniul tapiseriei, prima reprezentând-o panourile pentru foaierul teatrului din Buenos Aires. <br>
      <br>
      Recunoașterea artistului Erulo Eroli pe plan internaționl, va avea loc abia în anul 1891, când va câștiga medalia de aur în cadrul Expoziției Internaționale de la Anvers. Odată cu obținerea acestei medalii, încep și comenzile semnificative în materie de tapiserii. Prima comandă importantă a venit din partea principelui Colonna, primarul orașului Roma, executarea unui număr de cca 25 de tapiserii cu subiecte istorice inspirate din Roma antică, pentru a fi etalate la balcoanele primăriei și muzeelor de pe Capitoliu. <br>
      <br>
      Regele Carol I a intrat în contact cu Erulo Eroli prin intermediul unuia dintre furnizorii regali, italianul Pietro Axerio, însărcinat cu amenajarea unor interioare de la castelul Peleș. Faima și recunoașterea de care s-a bucurat artistul, îl determină pe regele României să îi încredințeze executarea unei serii de tapiserii pentru reședința de vară de la Sinaia. În anul 1913, Eroli primește comanda din partea Administrației regale române, subiectul ales fiind cucerirea Iudeei de către romani. Decorația tapiseriilor se inspiră din basoreliefurile Arcului de Triumf al lui Titus de la Roma, glorificând faptele de vitejie ale celor doi războinici, Vespasian și Titus. <br>
      <br>
      Cartonul de tapiserie, pictat pe rips de bumbac, în genul tapiseriilor Aubusson,  reprezintă intrarea triumfală a împăratului Vespasian și a lui Titus în Roma, după cucerirea Ierusalimului. Cei doi eroi se află într-un car triumfal, în cortegiu, în fața Panteonului, fiind aclamați de cei prezenți. De jur împrejurul lor, soldați romani ce poartă obiectele jefuite din Templul Ierusalimului, printre care sfeșnicul/menorah cu șapte brațe, din aur, executat de Moise și masa sfântă a celor 12 pîini. Templul, care reprezenta unitatea spirituală a iudeilor, a pierit în jaf și incediu, odată cu întregul oraș Ierusalim. Toate obiectele din templu au luat calea Romei pentru a fi expuse pe timpul ceremoniei de triumf în onoarea lui Titus. Întreaga scenă este încadrată, superior și inferior, de o amplă bordură cu ruban floral-vegetal și vase cu fructe – simbolistica abundenței, iar superior în medalion un cartuș cu inscripția ”HISTORIA. TITI. ET. VESPASIANI”. Cromatica piesei este formată din tonuri de roșu, griuri colorate, nuanțe de verde și maron.<br>
      <br>
    </p>
  </div>
</div>
<div id="subsol">
  <p style="float:left;">© Muzeul Național Peleș&nbsp;&nbsp;&nbsp;</p>
  <a href="https://www.facebook.com/muzeulnationalpeles" target="_blank"><img src="img/facebook.png"/></a> <a href="https://www.instagram.com/muzeul.national.peles/" target="_blank"><img src="img/instagram.png"/></a> <a href="https://twitter.com/muzeulp" target="_blank"><img src="img/twitter.jpg"/></a> <a class="printf" onClick="window.print()" style="float:right;"><u>printați</u></a>
  <p style="float:right;">&nbsp;+40244 310 918 |&nbsp;</p>
  <p style="float:right;">peles.ro@gmail.com |</p>
</div>
</body>
</html>