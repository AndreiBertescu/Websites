<!doctype html>
<html>
<head>
<meta charset="utf-8">
<title>stilScandinav</title>
<link href="StyleSheet.css" rel="stylesheet" type="text/css">
</head>

<body>
<div id="MainContainer" >
  <p class="titluCap">Stil </p>
  <p class="titluCap" style="font-weight:600; margin-left:-7px;">scandinav</p>
  <hr>
</div>
<p class="paragraf">„Mai multe lucruri frumoase în viața de zi cu zi”, așa sună sloganul suedez care rezumă întreaga filozofie a celebrului stil scandinav în designul interior. Ușor de recunoscut datorita paletei cromatice luminoase, a predominanței lemnului în decor și a simplității, stilul scandinav nu a evoluat ca o reacție la adresa vreunui curent artistic prea bogat în ornamente, ci s-a născut, pur și simplu, în casele danezilor, finlandezilor, norvegienilor și suedezilor. Iernile lungi i-au ajutat să dezvolte și să perpetueze elementele culturale specifice, însă – și acesta este un lucru mai puțin cunoscut – stilul scandinav diferă într-o oarecare măsura de la o țară nordică la alta. <br>
  <br>
  Dar cum a căpătat trendul scandinav o asemenea amploare, care sunt elementele sale specifice, care sunt particularitățile pieselor de mobilier și, nu în ultimul rând, ce reguli de amenajare ar trebui să te inspire dacă-ți dorești un decor scandinav în locuința ta? Vei afla răspunsurile la toate aceste întrebări în rândurile de mai jos. </p>
<table style="padding: 0 0 2% 0; width: 50%;">
  <tr>
    <td style=""><img src="img/design/scandinav.jpg" style="width: 100%"/></td>
  </tr>
</table>
<p class="titluPar">&#9679Amenajări în stil scandinav – Reguli și sugestii </p>
<p class="paragraf">Iți poți pune cu ușurința la punct, de exemplu, un living în stil scandinav, atâta vreme cât nu-i pierzi din vedere esența: într-un spațiu practic, primitor și confortabil nu găsești nici prea puține obiecte, nici prea multe, ci exact atâtea cate îți trebuie. Identifica nevoile familiei tale, inspiră-te din sugestiile noastre și dă locuinței tale un aer scandinav, proaspăt, modern și minimalist. <br>
  <br>
<ul style="margin-top: -3%; padding: 0 35% 0 5%;">
  <li>Paleta cromatică într-un decor scandinav trebuie să se bazeze pe alb sau alte nuanțe deschise, deoarece acestea captează mult mai bine lumina naturală. Poți include și nuanțe pastelate de gri sau roz, care se potrivesc bine cu texturile lemnoase, dar încearcă să te rezumi la o schemă cromatică de maximum patru culori. </li>
  <li>Suprafețele din lemn sunt, pe cât posibil, expuse, nu acoperite cu vopsea. Este preferabil lemnul deschis la culoare, cu granulație vizibilă. </li>
  <li>Confortul este deosebit de important într-o casa amenajata în stil scandinav. Încearcă să folosești texturi plăcute la atingere, cuverturi din lâna și tricotaje iarna, perne cu fețe din bumbac răcoros vara, pufuri de podea și taburete, măsuțe joase și seturi din ceramică, cu căni voluminoase, pentru ceai și cafea. </li>
  <li>Optează pentru imprimeuri îndrăznețe când alegi pernele, cuverturile sau covoarele. Preferabile sunt modelele florale sau cele geometrice. Nu te teme de imprimeurile care conțin și pete de culoare, eventual albastru, turcoaz sau verde. Decorul scandinav permite și accentele cromatice vibrante. </li>
  <li>Asigură-te că masa din zona de dancing sau din bucătărie este suficient de încăpătoare și că ai suficiente locuri de așezat. Amenajarea în stil scandinav se face având în minte socializarea și timpul de calitate petrecut cu rudele și prietenii. </li>
</ul>
</p>
<div class="breakBar"></div>
</body>
</html>